# Milli Mücadele Rotası

Millî Mücadele tarihi, Mustafa Kemal Paşa’nın 16 Mayıs 1919 tarihinde İstanbul’dan Samsun’a yola çıkmasıyla başlayıp 23 Ekim 1922 tarihinde sona eren şanlı bir tarihtir. Mustafa Kemal Paşa ve silah arkadaşlarının, bu milletin özgürlük ve bağımsızlık konusundaki kararlı mücadelesinden aldıkları güçle verdikleri bir ölüm kalım savaşıdır. Tarih sadece dünde kalan bir hikâye değil, bugünü de inşa eden büyük bir kılavuzdur. Ne yazık ki bu şanlı tarihin canlılığı, diriliği, şimdiye ışık tutacak azmi bugün kitap sayfaları arasına sıkışıp kalmış durumda. Millî Mücadele kahramanlarının üstün bir akıl ve asil bir ruhla ilmek ilmek inşa ettiği örgütlenme her bir istasyonu, mekânı, ardındaki dramıyla bugün yeniden canlandırmamız gereken ruha ve birliğe ışık olacaktır. Tarihi Kentler Birliği çatısı altında tarihte örneği nadir görülen nitelikteki bu uzun ve destansı mücadeleyi kaybolmaya yüz tutmuş anlatısıyla birlikte tespit ederek sizlere sunuyoruz. Harita üzerindeki noktalardaki bilgilerle dönem fotoğrafları üç buçuk yıl boyunca izlenilen rotayı takip ediyor. Gençlerimiz tarihî kentlerimizin ruhunu bu rotayla yaşatacaktır.

https://tarihikentlerbirligi.github.io/Milli-Mucadele-Haritasi/
